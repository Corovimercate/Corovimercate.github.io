---
layout: page
---

<p></p>

<h1>Il Coro</h1>

Il Coro popolare Città di Vimercate è un coro virile le cui origini musicali sono comuni a quelle di tanti sodalizi sorti quasi spontaneamente intorno all’amore per la montagna e per il canto.

Dalla data di fondazione, che risale al 1972, quando al coro venne dato il nome “Il Bivacco” - per iniziativa del Maestro Albino Cattaneo e di un appassionato gruppo di giovani amanti del canto che sposarono l’idea e che divennero da subito linfa vitale del coro - l’improvvisazione ha lasciato il posto ad una intensa e convinta ricerca di temi e luoghi del canto popolare sia italiano che europeo, frequentato nelle sue più svariate e a volte inusitate espressioni, nonchè ad una continua ricerca di una sonorità e di una musicalità caratterizzanti. 

Più recentemente il coro, nella sua naturale evoluzione artistica, ha approfondito il canto d’autore ed approcciato anche il canto sacro. L’attuale denominazione del coro venne adottata nei primi anni 90 a seguito dello scioglimento del coro virile “Prealpi” di Vimercate e della scelta di numerosi cantori di unirsi al coro “Il Bivacco”.

Significative tappe di questo percorso, oltre alle numerose esibizioni in Italia ed all’estero, sono state le vittorie e i piazzamenti a diversi concorsi, fra cui, come maggiormente significativi:

- 1992, primo posto (ex-equo) al Concorso Corale Provincia di Milano.
- 1994, primo posto al Concorso Nazionale Città di Adria.
- 1994, secondo posto al Concorso Corale Provincia di Milano.
- 1996, secondo posto al Concorso Nazionale Città di Adria.
- 1996, secondo posto al Concorso Corale Provincia di Milano.
- 1997, primo posto al Concorso Nazionale della Valle d’Aosta (Saint Vincent).
- 2001, primo posto (ex-equo) al Concorso Corale Provincia di Milano.
- 2004, primo posto (ex-equo) al Concorso Corale Provincia di Milano.
- 2008, primo classificato rassegna corale della provincia di Milano.
- 2009, primo classificato concorso corale di Pessano (MI).
- 2011, medaglia d’oro della categoria (91/100) al concorso internazionale di Olomouc (CZ), cantando insieme al coro Fior di Montagna di Monza.
- 2016, primo classificato al concorso nazionale Citta’ di Lainate (MI).

Importante per il Coro è stata l’incisione del suo primo CD dal titolo “Ai bordi del bosco” registrato “dal vivo” nella primavera del 1995 presso la Chiesa Parrocchiale di Lomagna (Lecco). Un secondo CD, “Come conchiglie di mare“, costituisce il consolidamento di un’attività e di un repertorio di successo.

<h1>Il direttore</h1>

Dal 2015 il Coro Popolare Città di Vimercate è diretto da Ferruccio Villa.

Dal 1976 al 1982 ha compiuto studi privati con il Maestro Danilo Dusi (1928-1985): pianoforte, teoria e solfeggio, armonia. E’ autodidatta nello studio della chitarra classica, suonata con continuità sino al 1985. Ha cominciato a comporre, come autodidatta, nel 2014. Nel 2014 ha vinto il 3° premio al concorso nazionale di composizione corale Giulio Salvadori. Nel 2015 ha vinto il 2° premio (1° premio non assegnato) al concorso nazionale di composizione corale Renato della Torre. Nel 2016 ha frequentato il Seminario Europeo per giovani compositori organizzato da Feniarco in partnership con European Choral Association, la sua composizione è stata selezionata per il concerto finale. Nel 2017 ha vinto il 1° premio al concorso nazionale di composizione “Franchino Gaffurio” (Quartiano) nella sezione Ensemble vocali e gruppi solistici da camera. Dal 1979 al 1982 ha diretto il coro della Parrocchia S. Stefano in Segrate (MI). Nel 2014 ha frequentato un corso di formazione per direttore di coro organizzato dall'USCI Monza Brianza.

Dal 2015 è direttore del Coro Popolare Città di Vimercate. Nel 2016 il Coro popolare città di Vimercate da lui diretto ha vinto il 1° premio nella categoria voci pari al concorso corale nazionale Città di Lainate. Nel biennio 2020-21 ha frequentato con successo il corso propedeutico per direttore di coro organizzato da Milano Choral Academy in collaborazione con USCI Lombardia.

Dal 2013 al 2014 è stato cantore del Coro Popolare Città di Vimercate, che attualmente dirige. Dal 2013 al 2017 è stato cantore del ModusNovi Ensemble di Monza diretto da Gian Franco Freguglia. Laureato in ingegneria, è pensionato dal giugno 2021. È cavaliere al merito della Repubblica italiana.

Ulteriori informazioni sono disponibili nel sito [www.ferrucciovilla.it](http://www.ferrucciovilla.it), dal quale sono scaricabili, senza costi, le sue partiture.

<h2>Precedenti direttori</h2>:

- Beppe Brambilla (2001-2014)
- Antonio Colombo (2001)
- Tiziano Cogliati (2001)
- Pasquale Amico (1999-2000)
- Beppe Brambilla (1996-1999)
- Gian Franco Freguglia (1984-1996)
- Marco Penati (1976-1984)
- Albino Cattaneo (1972-1976)
